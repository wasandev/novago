---
title: "งานบริการขนส่ง"
path: "service"
order: 3
---

# งานบริการขนส่ง

ประกอบด้วยฟังก์ชั่นการทำงานด้านการบริการขนส่งสินค้า ตั้งแต่ขั้นตอนการตรวจรับสินค้า การออกเอกสารใบรับส่งสินค้า การบันทึกรายการจัดสินค้าขึ้นรถบรรทุก การออกใบกำกับสินค้า และการบันทึกรายการปัญหาการขนส่งสินค้า ประกอบด้วยเมนูงานต่างๆ ดังนี้

-   รายการตรวจรับสินค้า สำหรับทำรายการตรวจรับสินค้าของพนักงานตรวจรับสินค้า
-   รายการใบรับส่งสินค้า สำหรับการยืนยันรายการตรวจรับสินค้าเพื่อออกเอกสารและรับชำระเงินค่าขนส่งสินค้า
-   รายการใบกำกับสินค้า สำหรับทำรายการเกี่ยวกับใบกำกับสินค้า
-   รายการจัดขึ้นสินค้า สำหรับทำรายการบันทึกการจัดสินค้าขึ้นรถบรรทุก
-   รายการปัญหาการขนส่ง สำหรับทำรายการบันทึกปัญหาการขนส่งสินค้า

แสดงกระบวนการ การทำงานของ Application ในงานบริการขนส่ง ตามภาพ
![sisahygo-02](/images/documents/sisahygo-02.png)

![sisahygo-03](/images/documents/sisahygo-03.png)

![sisahygo-04](/images/documents/sisahygo-04.png)

![sisahygo-05](/images/documents/sisahygo-05.png)

ในงานบริการขนส่ง แบ่งงานออกเป็น 5 งานดังนี้

-   **1. งานตรวจรับสินค้า** เมื่อมีลูกค้ามาส่งสินค้า พนักงานตรวจรับสินค้าที่ประจำอยู่ในคลังสินค้า ทำรายการตรวจรับสินค้า ซึ่งประกอบด้วยข้อมูล ผู้ส่ง/ผู้รับสินค้า และรายการสินค้า เมื่อบันทึกรายการเสร็จแล้วให้ทำการประมวลผล "ยืนยันรายการตรวจรับสินค้า" (ใช้อุปกรณ์ Smartphone/Tablet)
-   **2. งานออกใบรับส่งสินค้า** พนักงานออกเอกสาร ที่ประจำอยู่ในจุดออกเอกสาร จะเห็นรายการตรวจรับสินค้าที่มีสถานะเป็น "New" ในเมนู "รายการใบรับส่งสินค้า" เมื่อลูกค้าเข้ามาที่จุดออกเอกสาร เพื่อแจ้งชื่อผู้ส่ง พนักงานจะเปิดรายการตรวจรับของลูกค้าขึ้นมา ทำการตรวจสอบรายการกับลูกค้าเพื่อยืนยันความถูกต้อง เมื่อข้อมูลการตรวจรับสินค้าถูกต้องตรงกันแล้ว ให้ทำการประมวลผล "ยืนยันใบรับส่งสินค้า" เพื่อเข้าสู่ขั้นตอนเลือกการรับชำระเงิน และพิมพ์ใบรับส่งสินค้า
-   **3. งานออกใบกำกับสินค้า** ฝ่ายรถบรรทุก/พนักงานออกเอกสาร สร้างรายการใบกำกับสินค้า ที่ประกอบด้วยข้อมูลรถบรรทุก เส้นทางการขนส่ง
-   **4. งานจัดสินค้าขึ้นรถบรรทุก** พนักงานจัดขึ้นสินค้าจะเห็นรายการใบรับส่งที่ **ยืนยันรายการแล้ว** เพื่อทำการตรวจสอบสินค้าและจัดสินค้าขึ้นรถบรรทุก โดยเลือกตามใบกำกับสินค้า ที่ได้สร้างไว้แล้วตามเส้นทางการขนส่ง เมื่อจัดขึ้นสินค้าเต็มคันแล้ว พนักงานออกเอกสาร จะทำการประมวลผล **ยืนยันใบกำกับสินค้า** และ **พิมพ์ใบกำกับสินค้า** จากนั้นให้ทำการประมวลผล **กำหนดรถออกจากสาขา** เพื่อเข้าสู่กระบวนการจัดส่งสินค้าของสาขาปลายทางต่อไป
-   **5. งานปัญหาการขนส่ง** เป็นงานบันทึกรายการ/แจ้งเรื่องปัญหาการขนส่งสินค้า เพื่อให้ฝ่าย QC ดำเนินการรับเรื่อง ตรวจสอบปัญหา และชดใช้ค่าเสียหายต่อไป

ในแต่ละขั้นตอนของงานบริการขนส่ง จะมีการบันทึก "สถานะ" ,วันที่-เวลาทำรายการ,ผู้ทำรายการ ไว้ในข้อมูลใบรับส่งสินค้าทุกครั้ง โดยมีสถานะดังนี้

-   ความหมายของสถานะ
    1. Checking = กำลังตรวจรับสินค้า
    2. New = ยืนยันการตรวจรับสินค้าแล้ว
    3. Confirmed = สาขาต้นทางรับสินค้าไว้แล้ว
    4. Loaded = จัดสินค้าขึ้นรถแล้ว
    5. In transit = สินค้าอยู่ระหว่างขนส่งไปสาขา
    6. Arrival = สินค้าอยู่สาขาปลายทาง
    7. Branch warehouse = สินค้าอยู่คลังสาขารอการจัดส่ง
    8. Delivery = สินค้าอยู่ระหว่างการจัดส่ง
    9. Completed = สินค้าจัดส่งถึงผู้รับปลายทางแล้ว
    10. Cancel = ยกเลิกรายการแล้ว
    11. Problem = มีปัญหาการขนส่ง
